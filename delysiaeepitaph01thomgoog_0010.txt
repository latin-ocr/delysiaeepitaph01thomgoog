4

plane in controversia iersatnr. Nam manifestum est aut

Isocratem in hac sua oratione componenda ex epitaphio
nostro hausisse aut huius auctorem, quisquis est, panegyri-
cum excerpsisse, nisi forte putamus utrumque oratorem nnius
et eiusdem alius scriptoris scrinia compilavisse. ltaque ex
hac quoque huius quaestionis ambiguitate ad sunm utrique
sectatores commodum, prout de epitaphio sentiunt, capiunt
fructum. Contra minus incerta et obscura est necessitudo,
quam Lysiae epitaphius cum eiusdem oratoris crotico habet.
Cum enim de huius oratiunculae origine Lysiaca iam satis
certe constare videatur, ¹) quoniam ad genus demonstrativum
prope accedit, optimo inre ex cius compositione deiide
epitaphii ratiocinari debemus. Certe hae orationes invicem
sibi Lysiam auctorem fulciunt atque tuentur, siqnidem ali-
quam, quaecumque sit, maiorem similitudinem inter eas
intercedere ostendi potest. Sed utut erotioi quidem ratio
se habet, quamvis de veritate argumentorum, quae imprimis
Lebeauus ex omnibus illis scriptis ad epitaphium defen-
dendum attulit, mihi ipsi persuasum sit, tamen concedo in
iis acquiesci non posse, qnia non in fundamentis plane
firmis posita, certe non ita munita sunt, utnon adversario
ex aliqua parte latus praebeant. Immo vero satis apparet
illa scripta partim ipsa confirmationem suae tidei auctori-
tatisque desiderarere neque eam nisi huius ipsius orationis
germana origine aliunde demonstrata adipisci posse videri.
ltaque momentum ac fundamentum quaestionis ad genus
dicendi iudicandum comparationemque inter epitaphium et
ceteras Lysiae orationes genuinas faciendam videtur esse
transferendum. At in hac re dissensio etiam maior facta
controversiaque magis exacuta est. Et profecto compositionis
quidem quoque in epitaphio natura in universum tantae
ambiguitatis speciem praebet, ut hic non sagacitate investi-
gantis, sed divinatione vaticinantis opus esse rideatur. Nam
quamquam Lebeauus Hoelscheriit dubitationibus refutatis
ao dilutis ipse in hac quoque re tantum praestitit et effecit,

¹) ef. Blassius l. l. p. 416 s.
²) De vita et seriptis Lysiae p. 48-54.

 

